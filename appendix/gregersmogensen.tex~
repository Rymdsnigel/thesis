\section{Mail correspondance with Gregers Mogensen from Rejsekort Danmark}
\begin{verbatim}
Date: Tue, 23 Feb 2010 09:56:10 +0100
Subject: Ang. tekniske specifikationer på Rejsekortet
From: Jens Christian Hillerup <jens@hillerup.net>
To: gem@rejsekort.dk
Cc: Erik Zenner <E.Zenner@mat.dtu.dk>

Kære Gregers Mogensen,

Jeg er ved at skrive min bacheloropgave fra Danmarks Tekniske
Universitet, hvor jeg skal forsøge at undersøge sikkerheden i
Rejsekort og sikkerhedsmæssige aspekter i digital billettering
generelt. Derfor er jeg interesseret i at se de tekniske
specifikationer der ligger til grund.

Jeg skrev oprindeligt til Margareta Berg, fordi det var min opfattelse
at det var en svensk gruppe, der oprindeligt lavede specifikationerne,
og fordi de havde et link på deres hjemmeside specifikt til tekniske
specifikationer, men hun ledte mig til dig. Som jeg også skrev til
hende har jeg allerede adgang til dele af version 1 og 2 af standarden
(som engang var frit tilgængelige på internettet), men det skulle
undre mig hvis de er de mest tidssvarende. Min korrespondance med
Margareta Berg er vedhæftet.

Det er vigtigt for mig at understrege, at dette ikke er et forsøg på
at "ødelægge" Rejsekortet, men snarere et godhjertet forsøg på at
belyse de problematikker der blev rejst i medierne medio januar og se
om de holder vand.

På forhånd tak,
Jens Christian Hillerup

CC: Min bachelorvejleder Erik Zenner.
\end{verbatim}

\spacer

\begin{verbatim}
From: Gregers Mogensen <gem@rejsekort.dk>
To: Jens Christian Hillerup <jens@hillerup.net>
CC: Erik Zenner <E.Zenner@mat.dtu.dk>
Date: Tue, 23 Feb 2010 14:22:42 +0100
Subject: SV: Ang. tekniske specifikationer på Rejsekortet

Kære Jens Christian Hillerup

Tak for din mail. Jeg vil gerne hjælpe dig, hvor det er muligt, men der er 
en grund til, at vi ikke mere har specifikationerne liggende offentligt 
tilgængeligt.

Jeg vil gerne tager et møde med dig og evt. din vejleder, hvor vi kan 
drøfte hvad jeg i givet kan bidrage med.

De to punkter, som jeg umiddelbart vil spørge til, om du har med er:

* Kodningsprincipper for andre rejsekort
* De forretningsmæssige konsekvenser af begrænset sikkerhed

Vi kan holde møde her, eller jeg kan komme forbi DTU en morgen eller sen
eftermiddag, da jeg bor i Holte.

Med venlig hilsen/Regards

Gregers Mogensen


REJSEKORT A/S
Borgergade 14, 3.
DK-1300 København K
Telefon: +45 3343 2400
Direkte: +45 3343 2406
Mobil: +45 4030 7979
E-mail: gem@rejsekort.dk (Please note new e-mail address)
Web: www.rejsekort.dk
\end{verbatim}

\spacer

\begin{verbatim}
Date: Wed, 24 Feb 2010 13:26:11 +0100
Subject: Re: Ang. tekniske specifikationer på Rejsekortet
From: Jens Christian Hillerup <jens@hillerup.net>
To: Gregers Mogensen <gem@rejsekort.dk>
Cc: Erik Zenner <E.Zenner@mat.dtu.dk>

Kære Gregers,

Tak for din imødekommenhed. Det betyder meget for mig.

Jeg har studeret andre rejsekort, fx Oystercard, og har konkluderet at
de stort set allesammen også benytter Mifare. Det lader til at
Rejsekortet er sikrere end fx Oystercard, givet dets brug af DES-MAC,
som jeg har kunnet læse fra de tidlige implementeringsdokumenter jeg
har adgang til (RKF-0020 og RKF-0022, respektivt).

De forretningsmæssige konsekvenser er ikke noget, jeg umiddelbart
havde tænkt mig at berøre særlig dybt. Dermed ikke sagt, at det ikke
er en faktor i real-world-scenarier for implementeringen af et
sikkerhedssystem, men jeg er nu engang teknisk studerende, og det er
en forventning at min bacheloropgave tager sig mestendels af de
tekniske aspekter af hvad jeg nu engang har valgt som emne.  De
forretningsmæssige aspekter vil naturligvis få sin plads i rapporten
-- dog ikke som en hovedprioritet, ligesom privatlivs- og sociologiske
betragtninger kommer i rapporten, men ikke er vægtede.

Jeg er helt klart åben for et møde, og det er jeg sikker på at Erik
(min vejleder) også er. Dog vil jeg gerne lidt dybere ind i systemets
fundamentale virkemåde før det giver mening at have et, hvilket også
var grunden til at jeg bad om de tekniske specifikationer i første
omgang. Efter min mening er det svært at sandsynliggøre at et system
er sikkert, hvis specifikationerne og implementeringsdetaljerne ikke
er offentligt tilgængelige.

Mvh.
Jens Christian
\end{verbatim}

\spacer

\begin{verbatim}
From: Gregers Mogensen <Gem@rejsekort.dk>
To: Jens Christian Hillerup <jens@hillerup.net>
CC: Erik Zenner <E.Zenner@mat.dtu.dk>
Date: Wed, 24 Feb 2010 13:56:54 +0100
Subject: SV: Ang. tekniske specifikationer på Rejsekortet

Kære Jens Christian

Sig til, når du (I) er klar til et møde, og gerne et par uger før. Jeg er 
på ferie i uge 11.

Ad dit udsagn:
	Efter min mening er det svært at sandsynliggøre at et system
	er sikkert, hvis specifikationerne og implementeringsdetaljerne ikke
	er offentligt tilgængelige.
Så er jeg helt uenig. Det kan være, at det er svært for dig og andre
"uvedkommende", men de personer, der har brug for denne viden, har den 
selvfølgelig, men det er i sagens natur et meget lille antal. Og de skilter 
ikke med den fortrolige viden de har.

M.h.t til det forretningsmæssige aspekt, så er sikkerhed jo ikke en 
absolut størrelse. Der er i alle livets forhold en implicit eller eksplicit
afvejning af, hvornår noget er sikkert  nok.

Som ingeniør - og tidligere lektor på DTU - mener jeg, at det netop er
ingeniørens styrke at kunne vurdere teknologien i forhold til om verdenen, 
og ikke bare teknologien for dens egen skyld.

Med venlig hilsen/Regards

Gregers Mogensen


REJSEKORT A/S
Borgergade 14, 3.
DK-1300 København K
Telefon: +45 3343 2400
Direkte: +45 3343 2406
Mobil: +45 4030 7979
E-mail: gem@rejsekort.dk (Please note new e-mail address)
Web: www.rejsekort.dk
\end{verbatim}
